---
layout: page
title: Aghora Kavacham
---

# Aghora Kavacaṃ

<pre class="text-warning">
Om̐ śrīgaṇeśāya namaḥ |
atha aghorakavacaṃ likhyate |
śrī aghorabhairavāya namaḥ |

bhairavī uvāca -
bhagavankaruṇāmbhodhe śāstrāmbhonidhipāraga |
purā'smākaṃ varo dattaḥ taṃ dātuṃ me kṣamo bhava || 1||

bhairava uvāca -
satyaṃ purā varo datto varaṃ varaya pārvati |
yatkiñcinmanasīṣṭaṃ syāttaddātuṃ te kṣamo'smyaham || 2||

devī uvāca -
aghorasya mahādeva kavacaṃ devadurlabham |
śīghraṃ me dayayā brūhi yadyahaṃ preyasī tava || 3||

bhairava uvāca -
aghorakavacaṃ vakṣye mahāmantramayaṃ param |
rahasyaṃ paramaṃ tattvaṃ na cākhyeyaṃ durātmane || 4||

asya śrī aghorakavacasya mahākālabhairava ṛṣiḥ
anuṣṭup chandaḥ śrīkālāgnirudro devatā |
kṣmīṃ bījaṃ kṣmāṃ śaktiḥ kṣmaḥ kīlakaṃ
śrī aghora vidyāsiddhyarthaṃ kavacapāṭhe viniyogaḥ ||
atha mantraḥ

aghorebhyo'tha ghorebhyo ghoraghoratarebhyaḥ |
sarvataḥ sarvasarvebhyo namastebhyo rudrarūpebhyaḥ ||

Om̐ aghoro me śivaḥ pātu śrī me'ghoro lalāṭakam |
hrīṃ ghoro me'vatāṃ netre klīṃ ghoro me'vatācchatī || 5||

sauḥtarebhyo'vatāṅgaḍaukṣī nāsāṃ pātu sarvataḥ kṣaṃ |
mukhaṃ pātu me śarvo'ghoraḥ sarvo'vatāṅgalam || 6||

ghoraśca me'vatātskandhau hastau jvalannamo'vatu |
jvalanaḥ pātu me vakṣaḥ kukṣiṃ prajvalarudrakaḥ || 7||

pārśvau  prajvalarūpebhyo nābhiṃ me'ghorarūpabhṛt |
śiśnaṃ me śūlapāṇiśca guhyaṃ rudraḥ sadāvatu || 8||

kaṭiṃ me'mṛtamūrtiśca meḍhre'vyānnīlakaṇṭhakaḥ |
ūrū candrajaṭaḥ pātu pātu me tripurāntakaḥ || 6||

jaṅghe trilocanaḥ pātu gulphau  yājñiyarūpavān |
aghoro'ṅghrī  ca me pātu pādau me'ghorabhairavaḥ || 10||

pādādimūrdhaparyantamaghorātmā śivo'vatu |
śirasaḥ pādaparyantaṃ pāyānme'ghorabhairavaḥ || 11||

prabhāte bhairavaḥ pātu madhyāhe vaṭuko'vatu |
sandhyāyāṃ ca mahākālo niśāyāṃ kālabhairavaḥ || 12||

arddharātre svayaṃ ghoro niśānte'mṛtarūpadhṛt |
pūrve māṃ pātu ṛgvedo yajurvedastu dakṣiṇe || 13||

paścime sāmavedo'vyāduttare'tharvavedakaḥ |
āgneyyāmagniravyānmāṃ nairṛtyāṃ nityacetanaḥ || 14||

vāyavyāṃ raudrarūpo'vyādaiśānyāṃ kālaśāsanaḥ |
ūrdhvo'vyādūrdhvaretāśca pātāle parameśvaraḥ || 15||

daśadikṣu sadā pāyāddevaḥ kālāgnirudrakaḥ |
agnermāṃ pātu kālāgnirvāyormāṃ  vāyubhakṣakaḥ || 16||

jalādaurvāmukhaḥ pātu pathi māṃ śaṅkaro'vatu |
niṣaṇṇaṃ yogadhyeyo'vyādgacchantaṃ  vāyurūpabhṛt || 17||

gṛhe śarvaḥ sadā pātu bahiḥ pāyādvṛṣadhvajaḥ |
sarvatra sarvadā pātu māmaghoro'tha ghorakaḥ || 18||

raṇe rājakule durge durbhikṣe śatrusaṃsadi |
dyūte mārībhaye rāṣṭre pralaye vādinā kule || 16||

aghorebhyo'tha ghorebhyo'vatānmāṃ ghorabhairavaḥ |
ghoraghoratarebhyo māṃ pāyānmanmathasaṅgare || 20||

sarvataḥ sarvasarvebhyo bhojanāvasare'vatu |
namaste rudrarūpebhyo'vatu māṃ ghorabhairavaḥ || 21||

sarvatra sarvadākālaṃ sarvāṅgaṃ sarvabhītiṣu |
haṃ yaṃ raṃ laṃ vaṃ śaṃ ṣaṃ saṃ haṃ laṃ kṣaḥ aghorakaḥ || 22||

aghorāstrāya phaṭ pātu aghoro māṃ  sabhairavaḥ |
vismāritaṃ ca yatsthānaṃ sthalaṃ yannāmavarjitam || 23||

tatsarvaṃ māmaghoro'vyānmāmathāghoraḥ sabhairavaḥ |
bhāryānputrānsuhṛdvargānkanyāṃ yadvastu māmakam || 24||

tatsarvaṃ pātu me nityaṃ aghoro mātha ghorakaḥ |
snāne stave jape pāṭhe home'vyātkṣaḥ aghorakaḥ || 25||

aghorebhyo'tha ghorebhyo ghoraghoratarebhyaḥ |
sarvataḥ sarvasarvebhyo namastebhyo rudrarūpebhyaḥ || 26||

Om̐ śrīṃ hrīṃ klīṃ sauḥ kṣmaṃ  pātu nityaṃ māṃ śrī aghorakaḥ |
itīdaṃ kavacaṃ guhyaṃ triṣu lokeṣu durlabham || 27||

mūlamantramayaṃ divyaṃ trailokye sāramuttamam |
adātavyamavācyaṃ ca kavacaṃ guhyamīśvari || 28||

apraṣṭavyamastotavyaṃ dīkṣāhīnena mantriṇā |
adīkṣitāya śiṣyāya putrāya śarajanmane || 26||

na dātavyaṃ na śrotavyamityājñāṃ māmakāṃ śa‍ृṇu |
paraṃ śrīmahimānaṃ ca śa‍ृṇu cāsya suvarmaṇaḥ || 30||

adīkṣito yadā mantrī vidyāgṛdhnuḥ paṭhedidam |
sadīkṣita iti jñeyo māntrikaḥ sādhakottamaḥ || 31||
 
yaḥ paṭhenmanasā tasya rātrau brāhme muhūrttake |
pūjākāle niśīthe ca tasya haste'ṣṭasiddhayaḥ || 32||

duḥsvapne bandhane dhīre kāntāre sāgare bhaye |
paṭhet kavacarājendraṃ mantrī vidyānidhiṃ priye || 33||

sarvaṃ tatpraśamaṃ yāti bhayaṃ kavacapāṭhanāt |
rajaḥ-sattva-tamorūpamaghorakavacaṃ paṭhet || 34|| 

vāñchitaṃ manasā yadyattattatprāpnoti sādhakaḥ |
kuṅkumena likhitvā ca bhūrjatvaci ravau śive || 35||

kevalena subhakṣye ca dhārayenmūrdhni vā bhuje |
yadyadiṣṭaṃ bhavet tattatsādhako labhate'cirāt || 36||

yadgṛhe aghorakavacaṃ vartate tasya mandire |
vidyā kīrtirdhanārogyalakṣmīvṛddhirna saṃśayaḥ || 37||

japeccāghoravidyāṃ yo vinānenaiva varmaṇā |
tasya vidyā japaṃ hīnaṃ tasmāddharmaṃ  sadā paṭhet || 38||

aghoramantravidyāpi japan stotraṃ tathā manum |
sadyaḥ siddhiṃ samāyāti aghorasya prasādataḥ || 39||

iti śrīdevadeveśi aghorakavacaṃ smaret |
gopyaṃ kavacarājendraṃ gopanīyaṃ svayonivat || 40||
</pre>